Zadanie 2

1. Wypisz do konsoli wartości od 1 do 100, zastępując każdą wartość parzystą słowem "Fiz",
  a każdą podzielną przez trzy słowem "Buz" (lub słowem "FizBuz" jeśli jest podzielna zarówno przez 2 jak i przez 3). 
  Wartości wypisz w pojedynczym wierszu - pojedynczą instrukcją console.log (np. budując string).
2. Wczytaj od użytkownika (wykorzystując funkcję prompt()) długość promienia koła. Oblicz jego obwód i pole powierzchni.
  Wypisz je do konsoli, zaokrąglając wartość do dwóch miejsc po przecinku.
3. Do każdego z poniższych podpunktów napisz osobną funkcję. Działanie zademonstruj wywołując je po kolei i wypisując zawartość tablicy po każdej operacji:
 - Stwórz i wypełniaj tablicę losowymi wartościami z przedziału 1-10, do momentu gdy ich suma nie osiągnie 200.
 - Znajdź wartość najmniejszą i usuń jej pierwsze wystąpienie.
 - Znajdź wartość największą i usuń jej ostatnie wystąpienie.
 - Wypisz do konsoli informację ile razy każda z wartości występuje w tablicy.
 - Dziesięć pierwszych wartości (o indeksach 0-9) przenieś na koniec (nie zmieniając ich kolejności).
4. Zadeklaruj tablicę wypełnioną pięcioma imionami (napisami). Następnie każde imię "zakoduj" zmieniając każdą literę "a" lub "A" na "4",
  a każdą "e" lub "E" na "3". Następnie z każdego imienia dłuższego niż 6 znaków wytnij środek, aby zostawić trzy pierwsze i trzy ostatnie litery,
  a na jego miejsce wstaw trzy kropki "...". Np. imię "Kazimierz" zmieni się w "K4z...3rz". Efekt wypisz do konsoli.
5. Dany jest string zawierający nazwy towarów oddzielane przecinkami (np. "jajka, mleko, masło, chleb").
  Na tej podstawie stwórz cennik - tablicę obiektów. Każdy obiekt w tej tablicy zawiera dwa pola - nazwę (wydobytą ze stringu) oraz 
  cenę (losową wartość rzeczywistą z dokładnością do dwóch miejsc po przecinku). Wyświetl ją w konsoli. Następnie stwórz tablicę zakupów.
  Przenieś do niej wybrane losowo towary (nie więcej niż połowę), do każdego z nich dopisując ilość (losową). W konsoli wyświetl tablicę zakupów oraz całkowitą cenę.
  
  
  
  Zadanie 3
  
  Wykonaj następujące zadania:
1. Napisz funkcję, która łączy dwie tablice przy pomocy wskazanej operacji - jako pierwszy parametr przyjmuje pewną funkcję dwuparametrową i 
  wypełnia tablicę wyjściową wynikiem wykonania tej funkcje na kolejnych elementach obu tablic.
  Np. jeśli przekazano funkcję obliczającą sumę dwóch liczb oraz tablice [4, 5, 6] i [10, 20, 30], zostanie zwrócone [14, 25, 36].
  Wypróbuj użycie tej funkcji do stworzenia tablicy punktów z dwóch tablic wypełnionych odpowiednio współrzędnymi x oraz y (czyli np. z tablic [1, 2, 3] oraz [7, 8, 9]
  zostaną stworzone [{x:1,y:7}, {x:2,y:8}, {x:3,y:9}]).(***) Spróbuj napisać taką wersję tej funkcji, która może przyjąć dowolną liczbę tablic(oraz pewną funkcję 
  przyjmującą liczbę parametrów równą liczbie tablic) - wówczas np. przekazanie [1,2,3], [5,6,7] i [10,20,30] oraz funkcji dodającej trzy liczby zwróci [16,28,40].
2. Napisz funkcję, która przyjmuje dwa parametry oznaczające początek i koniec zakresu, a następnie zwraca funkcję bezparametrową, 
  której kolejne wywołania będą zwracać kolejne całkowite wartości tego zakresu (lub NaN po jego przekroczeniu). Np. dla argumentów 3 i 5 kolejne wywołania 
  zwróconej funkcji będą zwracać 3, 4, 5, NaN. Funkcja powinna działać również wtedy, gdy pierwszy parametr jest większy od drugiego (przechodząc zakres w drugą 
  stronę), np. dla argumentów 7 i 3 kolejno będą zwracane wartości 7, 6, 5, 4, 3, NaN.

W poniższych zadaniach nie korzystaj z pętli, a jedynie metod tablic, takich jak forEach, map, filter, reduce.

3. Napisz funkcję, która jako argument przyjmuje napis, następnie zlicza w nim wystąpienia każdego znaku i zwraca jako obiekt-słownik.
4. Napisz funkcję, która jako parametr przyjmuje tablicę, z której usuwa co drugi element, a następnie skaluje zawartość do przedziału [0,1] (czyli poddaje każdy
  element takiemu przekształceniu, by najmniejsza wartość stała się zerem, a największa jedynką), po czym wypisuje całość do konsoli, z dokładnością do 
  dwóch miejsc po przecinku. W zadaniu wykorzystaj metody map i filter.
5. Stwórz tablicę o zadanym rozmiarze, wypełnij ją losowymi wartościami z przedziału 1-10, a następnie policz (korzystając z metody reduce) ile występuje w
  niej liczb parzystych i ile wynosi iloczyn wszystkich jej elementów.
  
  
  Zadanie 4
  
 W JS stwórz program definiujący Listę towarów wraz z produktami. Produkty powinny być opisane minimum następującymi właściwościami: 
 (id, nazwa, model, rok produkcji, cena, zużycieEnergii (kWh)). Każdy produkt powinien posiadać następujące metody:

koszt(), która zwraca wartość cenę produktu.
kosztEnergii(), która zwraca koszt zużycia energii danego produktu przy założonej cenie energii (zmienna w programie) i zużyciu produktu.
wiekProduktu(), która zwraca jego wiek na podstawie podanego rocznika.
wiekProduktuLata(), która zwróci odpowiednio 1 rok, 2 lata, 3 lata, 4 lata, 5 lat, 6 lat, itd. w zależności od wieku zwróconego w metodzie wiekProduktu()
konstruktor
ListaTowarów zaś powinna zwierać metody:

wypiszProdukt(idProduktu)
wypiszWszystkieProdukty()
dodajProdukt(produkt) - rzuca wyjątek jeśli produkt o tym id już jest na liście
zmieńProdukt(idProduktu, produkt) - znajduje produkt o tym ID i podmienia wszystkie jego składowe wartościami z obiektu produkt
Dodatkowo zdefiniuj dwa szczegółowe typy ListyTowarów mianowicie Magazyn oraz Sklep, które rozszerzają ListeTowarów.

Magazyn będzie zawierał metodę dodajProdukt(produkt, ilość), która oprócz samego produktu będzie zawierała ilość sztuk, które zostają dane.
Czyli Magazyn będzie dodatkowo będzie zawierał stan magazynowy danego produktu.

W przypadku Magazynu będzie możliwość zabrania produktu tj. zwrócenia kopii obiektu Produkt oraz zmniejszenia odpowiednio stanu magazynowego.

 

Sklep zaś będzie zwykłą listą towarów, które można wyświetlić lub dodawać za pomocą metod: 

dodajProdukt(nazwa, model, cena, zużycieEnergii) - id produktu powinno być generowane automatycznie
dodajProdukt(idProduktu, nazwa, model, cena, zużycieEnergii)
Na koniec dodaj zamówienie, które będzie umożliwiało dodanie produktów do zamówienia (po ID istniejącego produktu) oraz metodę zrealizujZamowienie, 
która to usuwa produkt odpowiedniej ilości sztuk z magazynu z którego pochodzi.


Zadanie 5

Dokument składa się z pewnej liczby elementów <p>.

1. Tekst każdego z nich pokoloruj na losowy kolor ze zdefiniowanej uprzednio puli (np. "red", "orange", "green", "blue" itd.).
2. Do każdego paragrafu dodaj atrybut title (podpowiedź pojawiająca się po najechaniu myszą) zawierający liczbę jego znaków.
3. Po kliknięciu w dowolny paragraf, jest on otaczany zieloną ramką. Paragraf tuż za nim (o ile ten nie był ostatni) otoczony zostaje ramką niebieską, 
  a ten przed nim - pomarańczową. Jeśli kliknięty element był parzysty, zostaje wyświetlony na jasnoszarym tle, a jeśli nieparzysty - na ciemnoszarym. 
  Po kliknięciu w jakikolwiek inny element, poprzednie wracają do stanu pierwotnego.
4. Przed każdym paragrafem dodaj nagłówek o treści "paragraf 1", "paragraf 2" itd.
5. Kliknięcie w nagłówek ukrywa treść poniższego paragrafu. Ponowne kliknięcie - odłania ją.
6. Dodaj pole tekstowe pozwalające na dodanie kolejnego paragrafu. Zadbaj, aby wszelkie zachowania z powyższych punktów nadal działały.
